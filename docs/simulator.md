# Simulátor

Simulátor nájdete na stránke
[gears.aposteriori.com.sg/](https://gears.aposteriori.com.sg/). Vľavo hore
sú záložky:

1. `Blocks`, ktorú nebudeme používať;
2. `Python`, kde budeme písať naše programy;
3. A `Simulator`, kde spustíme robota v simulovanom prostredí.

Ďalej na hornej lište môžeme vybrať robota a jeho okolie, ktoré boli
predpripravené: `Robot` -> `Select Robot`, `Worlds` -> `Select World`. Alebo
je možné si ich upraviť `Robot` -> `Robot Configurator`,
`Worlds` -> `World Builder`. Po ich úprave
je potrebné si ich uložiť do počítaču a potom nahrať do simulátoru:
`Robot`/`Worlds` -> `Load from file`.

!!! Tip
    Pri úlohách na tejto stránke nie je potrebné robota ani okolie nijak
    nastavovať, vždy na začiatku nájdete odkaz na upravený simulátor.
    Napr. [hneď prvá lekcia](/2motors/lesson).

## Spustenie programu

Keď už máte v záložke `Python` napísaný nejaký program, prepnite sa do záložky
`Simulator`. Vľavo hore, pod hornou lištou, nájdete tlačidlo "štart" (malý
biely trojuholník). Ním sa program spustí. Vpravo od neho je tlačidlo
(biely kruh so šípkou na konci) pre resetovanie scény, vrátenie robota do
pôvodnej pozície.
